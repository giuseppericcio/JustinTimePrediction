# Studio di tecniche di predizione 'Just-in-Time' di commit difettosi nello sviluppo software in contesti di Continuous Integration

<p align='justify'> All’interno di questa tesi di Laurea verranno trattate le tecniche di predizione di commit difettosi nell’ambito dello sviluppo del software con modello Continuous Integration.
Innanzitutto, occorre definire cosa si intende con il termine ‘commit’, esso indica quell’operazione di aggiunta, modifica e/o rimozione di file all’interno di una cartella di lavoro, che può essere locale o distribuita; nel caso di directory distribuite ci si avvale del supporto di strumenti per il controllo di versione come GitHub. 
In particolare, si affronta attraverso l’uso della metodologia del ‘Just-in-Time Prediction’, il problema dell’estrazione delle metriche a partire da un log di commit e la conseguente creazione di un file .csv. Il file con le metriche estratte viene diviso in tre sottoinsiemi, in particolare si avrà training set, validation set e testing set; il training set viene usato per costruire un modello predittivo in grado di etichettare ogni commit come difettoso o meno con l’uso di particolari algoritmi di Machine Learning.
Poi ci si preoccupa di validare questo modello sottoponendogli il secondo insieme di commit, ovvero il validation set, che permette di verificare le prestazioni relative di un dato modello rispetto ad un altro al fine di scegliere il modello più opportuno per la predizione. 
Il terzo insieme di dati, non utilizzati nei passaggi precedenti, permette di testare il modello scelto, da cui il nome testing set; con la fase di test del modello si ottengono le prestazioni in operation, ovvero si osserva come il modello si comporta nella predizione di nuovi commit rappresentativi di rilasci successivi.
Infine, si tratta un caso di studio particolare, quello dall’app Immuni nelle due versioni per sistemi operativi mobile, ovvero Android e iOS, al fine di mettere in pratica il processo di predizione ‘Just-in-Time’ e verificare alcuni risultati molto importanti. </p>
